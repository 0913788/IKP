1. Wat is een logische operator?
   Een logische operator is een operator die een vergelijking uitvoert tussen twee operands en een boolean type als
   waarde teruggeeft. Dit betekend dus dat de uitkomst na het uitvoeren van een logische operator altijd True of False
   is. Wanneer het door ons geschreven programma dus een boolean waarde verwacht hoeven wij hier niet True of False in
   te vullen. We kunnen hier ook gebruik maken van een logische expressie.

   Voorbeeld:
       Logische operators
           """
               x = True
               y = False

               z = 2 > 3
               xy = 3 > 2
               yz = 1 < 3

               xyz = True or False
               yzx = (5!=10) and (2+2 == 4)
               zxy = not yzx
           """

2. De operatoren
   2.1. Vergelijkingen
       Vergelijkingen vereisen een input aan zowel de linker als de rechter kant van een operator.

       == - Vergelijking; doordat het '=' symbool al in gebruik is voor het toekennen van variabelen gebruiken we het
            dubbele is gelijk aan teken om een vergelijking uit te voeren. Wanneer de elementen aan beide kanten
            van de vergelijkingsoperator identiek zijn aan elkaar zal True worden teruggegeven en anders False.

       >  - Groter; Wanneer het linker element van de groter operator groter is dan het rechter element wordt er
            True teruggegeven en anders False.

       >= - Gelijk of groter; Wanneer het linker element van de gelijk of groter operator gelijk of groter is in
            vergelijking met het rechter element wordt True teruggegeven en anders False.

       <  - Kleiner; wanneer het linker element van de kleiner operator kleiner is dan het rechter element wordt er True
            terug gegegeven en anders False.

       <= - Gelijk of kleiner; wanneer het linker element van de gelijk of kleiner operator gelijk of kleiner is in
            vergelijking met het rechter element wordt True teruggegeven en anders False.

       != - Niet gelijk; wanneer beide elementen niet van de niet gelijk operator niet identiek zijn in vergelijking
            met elkaar wordt True teruggegeven en anders False.

       and - And; de and operator vereist twee booleans als input, wanneer beide booleans True zijn wordt True
             terug gegeven anders False.

       or - Or; de or operator vereist twee booleans als input, wanneer minimaal één van de twee booleans True is wordt
            True teruggegeven anders False.

   2.2. Vervormen
       Vervormingen vereisen één input aan de rechter kant van een operator.

       not - Not; De not operator geeft de tegenovergestelde waarde terug van de input boolean.

   *In 3. BinaireLogica zullen de and, or en not operators verder behandeld worden.